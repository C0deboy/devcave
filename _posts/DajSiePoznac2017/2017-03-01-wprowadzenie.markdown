---
layout:     post
title:      "Projekt jaki-jezyk-programowania.pl"
subtitle:   "Wprowadzenie"
date:       2017-03-01 12:00:00
author:     "Codeboy"
category:   DajSiePoznac2017
tags:       DajSiePoznac2017 Jaki-jezyk-programowania
comments:   true
toc: true
---
## Słowo wstępu

Chciałbym zaznaczyć, że jest to mój pierwszy większy projekt, a o pisaniu bloga nie mam zielonego pojęcia ;). Do konkursu musiałem podejść dwa razy, żeby się przekonać. Za pierwszym razem myślałem sobie „Blogowanie? To chyba nie dla mnie. O czym ja będę pisał? Nie sądzę, że mógłbym dzielić się przydatną wiedzą / doświadczeniami na aktualnym etapie rozwoju. To nie ma sensu. Zresztą nie mam czasu, matura zaraz…” Jednak za drugim podejściem poczytałem trochę więcej o konkursie i stwierdziłem „projekt, nad którym pracuję już mam, więc czemu by nie pisać do tego bloga? W sumie nie mam nic do stracenia, konkurs dla każdego. Spróbuję!” I oto jestem ;)

## O projekcie - założenia

Jest to strona internetowa, która powstaje, aby ułatwić wybór języka programowania (w przyszłości może nawet i konkretnych narzędzi) do danego zastosowania. Docelowy target to początkujący programiści. Oprócz samego dobierania technologii można przejrzeć o niej podstawowe informacje. Ponadto chciałbym, aby strona odpowiadała na często zadawane pytania początkujących programistów. Wszystko w jednym miejscu.

 Projekt rozwijam już od 2 miesięcy. Na początku robiłem go z dwójką znajomych, lecz zrezygnowali z powodu braku czasu i aktualnie pracuję nad nim sam, mimo, że u mnie też ciężko z czasem. Nie chciałem kończyć z projektem głównie dlatego, że szkoda mi było włożonego wysiłku, zwłaszcza, że to ja wyszedłem z tym pomysłem. Druga sprawa to to, że nie ma takiej strony na polskiej scenie i myślę, że wiele osób by mogło na tym skorzystać. Tak więc ciągnę to dalej!

## Skąd ten pomysł?

Przeglądając fora internetowe cały czas natrafiałem na sterty pytań typu „Jaki język programowania wybrać, jaki najlepszy itd.”. Ponadto, gdy zaczynałem swoją przygodę z programowaniem sam zadawałem sobie te pytania i myślę, że robił to każdy z nas. Ostatnim impulsem było ponowne natknięcie się na już dosyć słynną grafikę, która przedstawiała ścieżki wyboru języka:

![jaki-język-programowania-mapa](/img/chosinglang.jpg){:class="center-block"}

 Od razu po tym nasunął mi się ten pomysł. Troszkę entuzjazm spadł, gdy znalazłem podobny projekt w wersji angielskiej. Nawet design był podobny do mojej wizji strony. Jednak nie zrezygnowałem. I tak to się zaczęło. Chcę, aby osoby zaczynające naukę programowania miały ułatwioną sprawę, a odpowiedź na ich pytania była krótka – [Jaki-język-programowania.pl](https://www.jaki-jezyk-programowania.pl/) ;)