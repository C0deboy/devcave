---
layout:     post
titleSEO:	"Co to jest dostępność strony i jak ją poprawić?"
title:      "Poprawiamy dostępność strony"
subtitle:   "Wprowadzenie"
date:       2017-03-14 0:01:00
author:     "Codeboy"
category:   DajSiePoznac2017
tags:	DajSiePoznac2017 Dostępność
comments:	 true
---
# Co to jest dostępność strony i dlaczego jest to ważne?

Dostępność oznacza w jakim stopniu i jak łatwo coś może zostać użyte przez ludzi, nawet tych, których możliwości są ograniczone (np. wzrok, słuch, ruch). Jest to ważne zarówno w życiu realnym (np. podjazdy dla wózków inwalidzkich czy sygnalizacja dźwiękowa na przejściach dla pieszych) jak i w web developmencie (projektowanie dostępnych stron). Bez tego część użytkowników naszej strony/aplikacji może być całkowicie wykluczona z użytkowania.

<p class="note">
Według Światowej Organizacji Zdrowia około 15% populacji na świecie żyje z jakimś rodzajem dysfunkcji.
</p>

To, co tworzymy, powinno trafiać do jak największego grona odbiorców. Nasza strona nie może być uzależniona od konkretnego urządzenia/przeglądarki, a jej obsługa nie powinna być ograniczona np. tylko do myszki.

Na dostępność strony wpływa też jej semantyka, która również poprawia SEO, czyli pozycję w wyszukiwarce oraz łatwość jej znalezienia.

Dostępnością naszego produktu powinniśmy się zajmować od początku projektu, gdyż im będzie większy i bardziej rozbudowany, tym trudniej to naprawić.

Pomogą nam w tym dwa dodatki do Chrome:
* [Accessibility Developer Tools](https://chrome.google.com/webstore/detail/accessibility-developer-t/fpkknkljclfencbdbgkenhalefipecmb) - dodaje nam do Developer Tools (pod F12) zakładkę Accessibility w sekcji Elements, gdzie możemy zbadać atrybuty, które mają znaczenie dla dostępności danego elementu oraz test Accessibility do Audits, która sprawdzi naszą stronę pod tym względem i wskaże to, co powinniśmy zmienić.
* [ChromeVox](https://chrome.google.com/webstore/detail/chromevox/kgejglhpjiefppelpmljglcjbhoiplfn?hl=pl) - czytnik ekranu lub, jak kto woli, screen reader, dzięki któremu możemy zobaczyć jak nasza strona jest odbierana przez ludzi zdanych tylko na słuch, którzy korzystają z takich narzędzi.

<p class="warning">
Testy, które sprawdzają naszą stronę pod kątem dostępności, nie rozwiążą wszystkich naszych problemów. Musimy połączyć wiele narzędzi, wiedzy, doświadczenia i własnego testowania, aby dostać pełen obraz. Warto samemu przejść się po stronie za pomocą narzędzi, z których mogą korzystać inne osoby (np. screen reader czy klawiatura).
</p>

Podsumowując, dostępność strony to jej bardzo ważny aspekt, a korzystają na tym nie tylko ludzie z dysfunkcjami, dlatego nie powinniśmy tego zaniedbywać. Świadczy to również o naszej moralności i poprawia publiczny wizerunek.
