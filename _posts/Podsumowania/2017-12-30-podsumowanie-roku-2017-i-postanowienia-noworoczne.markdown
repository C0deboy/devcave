---
layout:     post
titleSEO:	"Podsumowanie roku 2017 i postanowienia noworoczne"
title:      "Podsumowanie roku 2017"
subtitle:   "I postanowienia noworoczne..."
date:       2017-12-30 12:00:00
author:     "Codeboy"
category:   Podsumowania
tags:	    Podsumowania
comments:   true
toc:        true
---

Rok 2017 był dla mnie dosyć intensywnym rokiem. Sporo się działo, ale nie wydaję mi się, żeby w 2018 było inaczej. Wręcz przeciwnie. Na blogu dzieliłem się mniej więcej tym, co udało mi się zrobić lub nad czym pracowałem, ale przedstawię to wszystko w skrócie i zebrane w całość.

# Rok 2017 w skrócie

- Nauczyłem się podstaw JavaScript, szczególnie ES6 i narzędzi do pracy z JavaScriptem. Liznąłem też podstaw Angulara.
- Stworzyłem projekt [jaki-język-programowania.pl](https://jaki-jezyk-programowania.pl/), który jest moim pierwszym większym projektem
- Stworzyłem tego bloga i brałem udział w konkursie DSP2017, którego celem było publikować 2 posty tygodniowo przez 3 miesiące. Po przerwie wróciłem do blogowania i ogólnie w tym roku udało się napisać 33 posty.
- Nauczyłem się podstaw Javy i technologii z nią związanych (m.in. Spring i Hibernate).
- Podczas nauki programowania zrobiłem [7 mniejszych większych projektów/gier](/moje-projekty/) + do tego kilka pomocnych narzędzi, które nie są jako osobne repozytoria. W tym, zwycięska animacja w konkursie od forum Pasja Informatyki.
- Do wakacji udawało mi się dosyć regularnie ćwiczyć kalistenikę (czyli tylko z ciężarem własnego ciała), jednak później nieco się zapuściłem i moja aktywność fizyczna podupadła, ale wkrótce to się zmieni, o tym później w postanowieniach.
- Zdałem maturę z polskiego :D. Zdałem też rozszerzenia (mat-inf-ang), jednak na niewystarczająco dobrym poziomie, bo nie dostałem się na studia na PWR.
- Około 2 miesięcy pracowałem na budowie (głównie wykończenia) w Paryżu (w poprzednich latach też mi się zdarzało, więc nie jestem w tym zielony). Czasem coś w Polsce, ale to mniejsze robótki :D Tak sobie dorabiałem, a w międzyczasie cały czas rozwijałem się jako programista.
- Znalazłem pracę jako Junior Java Developer
- Pracę miałem zacząć od nowego roku, więc miałem jeszcze jakieś 2 miesiące wolnego. Poświęciłem ten czas w dużej mierze na rozwój własnych projektów oraz dalszy samorozwój.
- Przez cały rok pochłonąłem masę książek (zobacz [moją bibliotekę](/moja-biblioteka), poza tym też kilka nietechnicznych), konferencji (głównie nagrania online, ale ostatnio powstał JUG (Java User Group) nawet w Kielcach i już zaliczyłem 2 spotkania), podcastów itp.
- Na koniec roku biorę udział w konkursie Gynvaela - [Gynvael's Winter GameDev Challenge 2017](http://gynvael.coldwind.pl/?id=668). Wyniki 7 stycznia. Gra do 20kb. Ten limit trochę mnie wykańcza :D Zobaczymy czy uda się coś sensownego sklecić i coś wygrać. Jakiś prototyp już jest, ale ten limit eh ;)

Żeby nie było, że cały czas tylko pracuję, uczę się i jestem nie wiadomo jak produktywny, to trochę o wakacjach. Zanim wróciłem z Paryża, przyjechała do mnie moja dziewczyna, gdzie spędziliśmy razem tydzień. Ledwo wróciliśmy do Polski (Kielce, rano), a pod wieczór byliśmy już w drodze do Gdyni - na tegoroczny Opener. Głównie ze względu na koncert G-Eaziego. Minął niecały tydzień i razem ze znajomymi wybraliśmy się na pare dni nad jezioro. Pod koniec wakacji prawie z tą samą paczką pojechaliśmy na obóz do Chorwacji. Tegoroczny sylwester planujemy spędzić w Lublinie, gdzie studiuje kilka osób z naszej paczki. Z większych rzeczy to tyle, ale wydaję mi się, że na brak odpoczynku nie mogę narzekać. W końcu - wydaję mi się, że zasłużony ;)

# Postanowienia noworoczne i plany na kolejny rok

## Praca
Jako, że 03.01.2017 jest mój pierwszy dzień w pracy jako programista, to z pewnością na niej najbardziej się skupię. Mam nadzieję, że nie będzie wymagała ode mnie zaangażowania 24/7, tylko moje zadania będą w miarę odpowiednie do moich możliwości, tym bardziej, że nie płacą mi JESZCZE 15k hyhy :D. Ale zdaję sobie sprawę, że pierwsze miesiące mogą być intensywne. Pewnie częstotliwość postów znacznie zmaleje, ale na pewno podzielę się wrażeniami z pierwszych dni pracy i kilka innych wpisów powinno wpaść. Dosyć dużym dylematem są dla mnie studia, bo nie wiem co z nimi, więc też pewnie o tym zrobię jakiś research i wrzucę wpis z moimi przemyśleniami.

Od następnego roku chciałbym pracować już tylko w swoim zawodzie.

## Aktywność fizyczna
Wspomniałem o tym, że wkrótce polepszy się moja aktywność fizyczna. I tak, zamierzam wrócić do ćwiczeń, żeby odzyskać formę sprzed wakacji. Początkowo myślałem, że to będzie siłownia. Po 1 wizycie wraz z kolegą byliśmy nie do końca przekonani (na pewno do tej konkretnej siłowni), ale wyskoczył inny pomysł - postanowiliśmy, że spróbujemy czegoś innego - Muay Thai. Po pierwszym treningu bardzo nam się to spodobało i prawdopodobnie to będzie moją aktywnością fizyczną w najbliższym czasie. W każdym razie, albo Muay Thai albo siłownia to plan na przyszły rok. Oczywiście będzie się z tym wiązał też nieco zdrowszy tryb życia.


## Książki
Ostatnio dorzuciłem do swojej biblioteki kilka książek:

<div class="books">
 <div class="book">
   <a href="https://helion.pl/view/9102Q/tddpro.htm">
     <img src="https://static01.helion.com.pl/global/okladki/181x236/tddpro.jpg"/>
   </a>
   <b>TDD. Programowanie w Javie sterowane testami</b>
   Viktor Farcic, Alex Garcia
 </div>

 <div class="book">
   <a href="https://helion.pl/view/9102Q/e_1ott.htm">
     <img src="https://static01.helion.com.pl/global/okladki/181x236/e_1ott.jpg"/>
   </a>
   <b>Zrozumieć programowanie</b>
   Gynvael Coldwind
 </div>

 <div class="book">
   <a href="https://helion.pl/view/9102Q/wzoelv.htm">
     <img src="https://static01.helion.com.pl/global/okladki/181x236/wzoelv.jpg"/>
   </a>
   <b>Wzorce projektowe. Elementy oprogramowania obiektowego wielokrotnego użytku</b>
   Erich Gamma, Richard Helm, Ralph Johnson, John Vlissides
 </div>
 
 <div class="book">
   <a href="https://helion.pl/view/9102Q/czykov.htm">
     <img src="https://static01.helion.com.pl/global/okladki/181x236/czykov.jpg"/>
   </a>
   <b>Czysty kod. Podręcznik dobrego programisty</b>
   Robert C. Martin
 </div>
</div>

Czysty kod będę czytał drugi raz, już jako bardziej świadomy programista. Teraz więcej z niej wyniosę.
 
Planuję też zakupić w najbliższym czasie, jeszcze gorącą, od dawna wyczekiwaną przeze mnie 3 edycję Effective Java, której autorem jest Joshua Bloch. Jeszcze gorąca bo wyszła dokładnie 3 dni temu i kupuję w wersji anglojęzycznej z Amazonu. Zanim Helion się za nią weźnie to pewnie z 2 lata minie. 2 edycja była dosyć kultowa, ale wyszła w 2006 roku, zaraz po Javie w wersji 6, więc jest już nieco przestarzała. Dlatego nie chciałem jej kupować. 3 edycja pokrywa już Javę 7, 8, i 9.
 
Niedługo w ebookpoint, od 01.01.2017 do 03.01.2017 będzie spora [promocja](https://ebookpoint.pl/page/9102Q/promocja/4269/) na ebooki. Większość tytułów będzie maksymalnie za 19.90 i zamierzam kupić nową pozycję o Angularze 2:
 
 <div class="books">
  <div class="book">
    <a href="https://helion.pl/view/9102Q/ang2ty.htm">
      <img src="https://static01.helion.com.pl/global/okladki/181x236/ang2ty.jpg"/>
    </a>
    <b>Angular 2. Programowanie z użyciem języka TypeScript</b>
    Yakov Fain, Anton Moiseev
  </div>
 </div>
 
Tak więc te książki są kolejnym planem na rok 2018.
 
Więcej konkretnych planów nie mam. Reszta wyjdzie w praniu ;)
 
# Podsumowując
  
Z tego roku jestem naprawdę zadowolony. Czuję satysfakcję z moich małych osiągnięć i mam dużo motywacji do dalszego działania. Oby kolejny rok był jeszcze lepszy ;)
 
Szczęśliwego nowego roku i wytrwałości w swoich postanowieniach!
 
 