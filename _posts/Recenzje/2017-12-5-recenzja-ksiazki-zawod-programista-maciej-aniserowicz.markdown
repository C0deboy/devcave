---
layout:     post
titleSEO:	"Recenzja książki Zawód: Programista - Maciej Aniserowicz"
title:      "Recenzja książki Zawód: Programista"
subtitle:   "Autor: Maciej Aniserowicz"
date:       2017-12-05 7:00:00
author:     "Codeboy"
category:   Recenzje
tags:	    Recenzje Książki
comments:   true
toc:        true
---

![Książka Zawód: Programista](/img/reviews/zawod-dev/book.jpg)

# O autorze

Maciej Aniserowicz, jeśli ktoś go nie zna (co raczej mało prawdopodobne, jeśli śledzisz polskie internety IT), to programista z kilkunastoletnim stażem. Od prawie 10 lat prowadzi bloga [devstyle.pl](https://devstyle.pl), a po wypaleniu zawodowym porzucił programowanie na pełen etat i można powiedzieć, że stał się celebrytą IT. Nadal blisko swojej branży. Prowadzi vloga na YouTube oraz podcast DevTalk. Występuje na konferencjach i kilka z nich współtworzy m.in. Programistok. Ostatnim jego dorobkiem jest temat tego wpisu - książka Zawód: Programista, którą - jak sam mówił - planował od dawna.

# Kontekst

Jest to kolejna pozycja wypuszczona w _self publishingu_ i można powiedzieć, że kolejny sukces [Wydawnictwa ich nienawidzą]. Może nie jest to _"Finansowy ninja"_, ale nadal. Maciej dzieli się raportami finansowymi i z samej przedsprzedaży wygenerowała przychód ~200 000 zł. W newsletterze pisał, że książka dalej dobrze się sprzedaje bez większej promocji z jego strony i zamówił dodruk kolejnych 6 tysięcy egzemplarzy. Czy do końca bez jego udziału? Myślę, że wystarczająco włożył wysiłku w stworzenie swojego zasięgu  i to teraz procentuje. Jestem ciekawy kolejnego raportu finansowego - już z normalnej sprzedaży.

Jak sam to określił ta książka jest esencją jego działalności.

I tu nie można się nie zgodzić. Przeglądając sam spis treści wszystko było już znajome i wiedziałem, że raczej niczego nowego się nie dowiem. **Ale to nie jest wina autora czy słabej merytorycznie książki**. Ja śledzę Macieja od jego początków na YouTube. Obejrzałem/wysłuchałem większość blogów i podcastów - jak nie wszystkie.
Więc trudno było natrafić na coś nowego. Poza tym, bardzo dużo czytałem na tematy poruszane w książce, gdy stawiałem pierwsze kroki w kierunku Juniora.

Książkę mimo to kupiłem - głównie jako forma podziękowania za lata działalności  i wsparcia autora, ale też z małą myślą, że znajdę coś nowego. Jak przypuszczałem, większość już słyszałem/czytałem, ale mimo wszystko było to fajne odświeżenie i uporządkowanie w głowie przekazywanych przez Macieja doświadczeń. Książkę przeczytałem "na 3 razy" i nie była nużąca. Zakupu nie żałuję - tym bardziej, że była to bardziej forma podziękowania.

Również doceniam trud Macieja włożony w całą swoją działalność, budowanie zasięgu jak i _self publishing_.

Swoją drogą tego typu książka jest relatywnie nowatorska na naszym rynku. Można by ją tylko porównywać z książką Junior Developer, której autorem jest Mateusz Kupilas. Jest najbardziej zbliżona, ale ma nieco inne założenia. Skupia się bardziej na konkretach przydatnych dla Juniora, a Zawód: Programista porusza tematy świadomego programisty w ogóle i zwraca większą uwagę na błędy i pułapki na które możesz wpaść - często na przykładzie autora.  Więc jak najbardziej takiej pozycji brakowało i luka została trafnie zapełniona.

Wraz z książka dostajemy naklejkę na laptopa i fajną zakładkę do książek - kość ram ;)

![Zakładka do książki Zawód: Programista](/img/reviews/zawod-dev/bonus.jpg)

# O książce

Według mnie, książka jest skierowana (i pod tym względem jest bardzo dobra) do:
 - programistów _wannabe_
 - tych co są za tym etapem, ale przed Juniorem
 - i dla Juniorów.
 
 I tu bym zakończył listę. No może są jeszcze osoby, które mało przykładają uwagi do bycia _"świadomym developerem"_ - bez względu na staż. Osoby, które mało wyglądają poza swoje IDE i źródła techniczne. Jeśli uważasz, że ostatnimi czasy tak było, to może znajdziesz w książce więcej niż mi się wydaje.
 
 Ja, jako świeży Junior Java Developer, mam już to za sobą, więc ciężko mi wierzyć, że znajdzie się jakiś mid/senior, który będzie oświecony po przeczytaniu książki.
 
 No bo jakie są w większości poruszane tematy w książce? Do 6 rozdziału w większości to są typowe pytania osób chcących wejść w świat programowania lub przed pierwszą pracą. Dwa ostatnie rozdziały są inne tylko w wypadku, gdy nigdy nie pomyślałeś o byciu Team Leaderem czy Freelancerem i nie robiłeś researchu na ten temat.
 
 Są to ważne tematy i wartościowa wiedza, **ale skierowana do konkretego targetu**.
 
 Poza tym można przeczytać o kilku kluczowych i kształcących błędach autora, które popełnił podczas swojej kariery, ale jeśli śledzisz go w miarę na bieżąco, to już je słyszałeś.
 
 **I tu ku refleksji** - może gdyby Maciej określił dokładniej target, a nie zapewniał, że książka jest dla każdego programisty, to negatywnych opinii i ludzi, którzy poczuli, że zmarnowali pieniądze (trochę [tego](https://lubimyczytac.pl/ksiazka/4812210/zawod-programista#reviews) jest), byłoby dużo mniej? **Bo książka jest naprawdę wartościowa, ale dla targetu, który określiłem na początku.** No ale z drugiej strony może też byłoby dużo mniej zysku...
 
 Swoją drogą bardzo dużo mówi spis treści, więc mniej więcej było wiadomo czego można się spodziewać.
 
 W książce znajdziemy tu też nieco motywacyjnych linijek. O wychodzeniu ze strefy komfortu itd.. Technicznej wiedzy - jak można się domyśleć - nie ma. To tak żeby nie było wątpliwości, no ale to chyba oczywiste.
 
 Jeśli pasujesz do targetu, który tutaj zaprezentowałem, (szczególnie idealny przypadek, gdy dodatkowo autora mało co kojarzysz i nie śledzisz jego działalności) to ta książka będzie dla Ciebie bardzo dobra. Niesie wiele użytecznej wiedzy, bardzo uświadamia i obala mity, które reprezentują media o IT. Jest wysoce prawdopodobne, że dzięki niej nie wpadniesz w te same błędy co Maciej.
 
## Jakość wykonania

 Okładka jest całkiem przyjemna, ale jakość papieru nie jest zbyt dobra. Tekst przebija się nieco na drugą stronę, co może zmniejszyć przyjemność z czytania.
  
 ![Jakość książki Zawód: Programista](/img/reviews/zawod-dev/text.jpg)
 
 Lepiej to widać tu:

 ![Jakość książki Zawód: Programista](/img/reviews/zawod-dev/text2.jpg)
 
 Mimo zainwestowania w redakcję i wielokrotnego przeczytania książki przez autora, nadal można było znaleźć kilka błędów np.
 
 ![Literówka w książce Zawód: Programista](/img/reviews/zawod-dev/typo.jpg)
 
 Ale było tego dosyć mało i nie wpływało to na jakość czytania. Styl jak styl, kwestia gustu i nie każdemu może się spodobać. Autor korzysta z swobodnego, czasem potocznego języka. Ja nie mam co do tego żadnego problemu.
 
 Przez książkę przeplatały się czasem te same wątki, czasem z innego punktu widzenia, czasem z rozwinięciem, ale myślę, że można było to ułożyć bardziej spójnie, co też ludzie punktują w opiniach.
 
 Jedno zdanie pojawiło się tak często, że mogłoby się śnić po nocach :D. A szło to mniej więcej tak:
  
 > Programista, który wykonuje te same zadania przez 10 lat nie ma 10 lat doświadczenia, tylko rok doświadczenia powtórzony dziesięciokrotnie.
   
 No coż, za ponad 4 razem było trochę męczące, no ale jakie to prawdziwe!
 
# Podsumowując

Książka Zawód: Programista jest całkiem dobrą i przyjemną pozycją. Zawiera ważną, kształcącą i uświadamiającą wiedze oraz doświadczenia, **ale jest skierowane dla określonego targetu**. Idealny przypadek to gdy jesteś przed/w trakcie bycia Juniorem i/lub mało wyglądałeś poza swoje IDE i techniczne źródła, a autora mało co kojarzysz. **Wtedy można nawet ją określić jako świetną!** Jeśli masz doświadczenie w IT i jesteś "świadomym" programistą nie oczekuj masy pozyskanej wiedzy, szczególnie jeśli śledzisz autora na bieżąco.
 
 




